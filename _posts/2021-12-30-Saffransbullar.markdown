---
layout: post
title:  "Saffransbullar"
date:   2021-12-30 19:06:00 +0100
categories: Julmat
---

<div class="img-container">
  <img src="/assets/pictures/saffransbullar_1.jpg" class="img-w-50" alt="Foto av receptet så som nedskrivet av Alice">
  <img src="/assets/pictures/saffransbullar_2.jpg" class="img-w-50" alt="Halvätna saffransbullar">
</div>

<em>
Mormor Alice Lithmans saffransbröd.
Hon skrev ned receptet i ett brev på mitten av 70-talet.
Receptet är nog gammalt, antagligen från hennes mamma Albertina Strand.
</em>

<em>
Mormor Alice brukade börja baka lussekatter till Lucia och då började julen.
Hon bakade flera gånger under julen och det fanns saffransbröd åtminstone ända fram till trettondagen.
Brödet lades i dukar, förvarades kallt i skafferiet, i höganäskrus, för att hålla sig saftiga längre.
</em>

# Ingredienser

---

- 1/2  L mjölk
- 200 g smör
- ca 1 kg vetemjöl
- 25 öre saffran = 1 pkt **ta 2 pkt x 5 gr, paketen var nog annorlunda förr**
- 1/2 tsk salt
- 200 g socker
- 50 g jäst
- 1 st ägg **+ 1 st ägg till pensling**

# Recept

---

Jäst, socker, salt och ett ägg rörs ihop till en jämn smet i degbunken.

Lite av sockret stöter man i mortel tillsammans med allt saffran så att det blir helt pulvriserat,
rör ned i degbunken så att det blandar sig helt med de övriga ingredienserna.

Sedan smälter man smöret i en kastrull och häller i mjölken, så att blandningen blir fingerljum.

Det får varken vara kallare eller varmare.

Häll i blandningen i degbunken och rör om.

Sist häller man ner mjölet, inte allt och bara lite mjöl i taget för att det skulle bli en smidig deg.

Mormor sa alltid att det var viktigt att knåda mycket och länge, bortåt 10 minuter eller mer som jag kommer ihåg.

Det ska finnas mjöl kvar till själva utbakningen på bordet.

Degen ska jäsa, dragfritt, ungefär en timme.

Mormor brukade göra olika former på brödet, ibland riktigt stora bullar och olika kransar, då med russin inne i själva degen också.

'Prästens hår' och gullvagnarna, galtar och namn jag inte kommer ihåg, brukade bara ha russin i själva snurrorna.

Russinen skulle blötläggas i lite vatten innan de petades in i degen.

Nu ska bullarna jäsa på plåten och det är nu de blir stora så de behöver lite utrymme.

Innan själva gräddningen penslas bullarna.

Vi brukar ha 225 °C i ugnen, ca 10 minuter, men det beror på formen på bullarna.

Vi brukar baka 8 riktigt stora bullar, som räcker till flera, på 4 plåtar.
